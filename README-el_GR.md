arch_linux_scrpits
==================

####Scripts και αρχεία που χρησιμοποιώ για τη διαχείριση της εγκατάστασης Arch Linux μου.

Αυτό το σετ αρχείων και scripts είναι για τη διαχείριση και την ενημέρωση μιας εγκατάστασης Arch Linux **η οποία έχει εγκατασταθεί μέσα σε έναν subvolume ενός διαμερίσματος που χρησιμοποιεί σύστημα αρχείων BTRFS.**
Αυτός ο τύπος εγκατάστασης μας παρέχει έναν εύκολο τρόπο να έχουμε πάντα ένα ολοκληρωμένο αντίγραφο του εγκαταστημένου συστήματός μας, ώστε να μπορούμε εύκολα να το επαναφέρουμε σε μια προηγούμενη κατάσταση στην περίπτωση που κάποια στιγμή κάτι πάει στραβά.

Στην περίπτωση που το σύστημάμας έχει δύο ή παραπάνω εγκαταστημένα λειτπυργικά (όπως στην δική μου περίπτωση), το script των ενημερώσεων παρέχει επίσης έναν εύκολο τρόπο για την προσθήκη μιας καταχώρισης για τον GRUB2 κάθε εγκαταστημένης στον υπολογιστή διανομής (αυτή θα μεταφερθεί στον αντίστοιχο **/etc/grub.d/** κατάλογο).

Αυτό είναι χρήσιμο λόγω ενός σφάλματος σε ένα υποσύστημα του GRUB2 που  ονομάζεται os-prober το οποίο αποτυγχάνει να αναγνωρίσει μια εγκατάσταση Linux αν αυτή είναι εγκαταστημένη μέσα σε έναν BTRFS subvolume.

**_ΠΡΟΕΙΔΟΠΟΙΗΣΗ:_**
**Το αποθετήριο αυτό δεν περιλαμβάνει μόνο το script που αναλαμβάνει τις ενημερώσεις και τη διαχείριση των διαφόρων snapshots, αλλά και άλλα πράγματα όπως άλλα scripts, dotfiles (κρυφά αρχεία ρυθμίσεων) κτλ.**
Αν δεν χρειάζεστε/θέλετε  κάτι από αυτά και θέλετε μόνο το script των ενημερώσεων, τότε τα μόνα αρχεια που θα χρειαστεί να αντιγράψετε στο σύστημά σας είναι τα εξής:

    usr/local/bin/custom/custom_arch-updates
    usr/share/applications/custom/custom_arch-updates.desktop
    usr/share/icons/custom/arch-square.svg

_Σιγουρευτείτε πως τα αρχεία_ **usr/local/bin/custom/custom_arch-updates** _και_ **usr/share/applications/custom/custom_arch-updates.desktop** _είναι εκτελέσιμα και τοποθετήστε τα σε ακριβώς την ίδια διαδρομή ώστε το script να μπορεί να καλείται από το αρχείο εκκινητή του μέσω του γραφικού περιβάλλοντος_.